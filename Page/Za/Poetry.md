# 诗词

## 经典古诗词

### 《江南》 汉乐府

- 江南可采莲，莲叶何田田。
- 鱼戏莲叶东，鱼戏莲叶西，
- 鱼戏莲叶南，鱼戏莲叶北。

### 《咏鹅》 唐·骆宾王

- 鹅，鹅，鹅，曲项向天歌，
- 白毛浮绿水，红掌拨清波。

### 《咏柳》 唐·贺知章

- 碧玉妆成一树高，万条垂下绿丝绦。
- 不知细叶谁裁出？二月春风似剪刀。

### 《登鹳雀楼》 唐·王之涣

- 白日依山尽，黄河入海流。
- 欲穷千里目，更上一层楼。

### 《凉州词》 唐·王翰

- 葡萄美酒夜光杯，欲饮琵琶马上催。
- 醉卧沙场君莫笑，古来征战几人回？

### 《芙蓉楼送辛渐》 唐·王昌龄

- 寒雨连江夜入吴，平明送客楚山孤。
- 洛阳亲友如相问，一片冰心在玉壶。

### 《敕勒歌》 北朝民歌

- 敕勒川，阴山下，
- 天似穹庐，笼盖四野。
- 天苍苍，野茫茫，
- 风吹草低见牛羊。

### 《风》 唐·李峤

- 解落三秋叶，能开二月花。
- 过江千尺浪，入竹万竿斜。

### 《凉州词》 唐·王之涣

- 黄河远上白云间，一片孤城万仞山。
- 羌笛何须怨杨柳，春风不度玉门关。

### 《春晓》 唐·孟浩然

- 春眠不觉晓，处处闻啼鸟。
- 夜来风雨声，花落知多少？

### 《出塞》 唐·王昌龄

- 秦时明月汉时关，万里长征人未还。
- 但使龙城飞将在，不教胡马度阴山。

### 《鹿柴》 唐·王维

- 空山不见人，但闻人语响。
- 返景入深林，复照青苔上。

### 《送元二使安西》 唐·王维

- 渭城朝雨浥轻尘，客舍青青柳色新。
- 劝君更尽一杯酒，西出阳关无故人。

### 《九月九日忆山东兄弟》 唐·王维

- 独在异乡为异客，每逢佳节倍思亲。
- 遥知兄弟登高处，遍插茱萸少一人。

### 《静夜思》 唐·李白

- 床前明月光，疑是地上霜。
- 举头望明月，低头思故乡。

### 《古郎月行》 唐·李白

- 小时不识月，呼作白玉盘。
- 又疑瑶台镜，飞在碧云端。

### 《望庐山瀑布》 唐·李白

- 日照香炉生紫烟，遥看瀑布挂前川。
- 飞流直下三千尺，疑是银河落九天。

### 《赠汪伦》 唐·李白

- 李白乘舟将欲行，忽闻岸上踏歌声。
- 桃花潭水深千尺，不及汪伦送我情。

### 《黄鹤楼送孟浩然之广陵》 唐·李白

- 故人西辞黄鹤楼，烟花三月下扬州。
- 孤帆远影碧空尽，唯见长江天际流。

### 《早发白帝城》 唐·李白

- 朝辞白帝彩云间，千里江陵一日还。
- 两岸猿声啼不住，轻舟已过万重山。

### 《望天门山》 唐·李白

- 天门中断楚江开，碧水东流至北回。
- 两岸青山相对出，孤帆一片日边来。

### 《别董大》 唐·高适

- 千里黄云白日曛，北风吹雁雪纷纷。
- 莫愁前路无知己，天下谁人不识君？

### 《绝句》 唐·杜甫

- 两个黄鹂鸣翠柳，一行白鹭上青天。
- 窗含西岭千秋雪，门泊东吴万里船。

### 《春夜喜雨》 唐·杜甫

- 好雨知时节，当春乃发生。
- 随风潜入夜，润物细无声。
- 野径云俱黑，江船火独明。
- 晓看红湿处，花重锦官城。

### 《绝句》 唐·杜甫

- 迟日江山丽，春风花草香。
- 泥融飞燕子，沙暖睡鸳鸯。

### 《江畔独步寻花》 唐·杜甫

- 黄师塔前江水东，春光懒困倚微风。
- 桃花一簇开无主，可爱深红爱浅红。

### 《枫桥夜泊》 唐·张继

- 月落乌啼霜满天，江枫渔火对愁眠。
- 姑苏城外寒山寺，夜半钟声到客船。

### 《游子吟》 唐·孟郊

- 慈母手中线，游子身上衣。
- 临行密密缝，意恐迟迟归。
- 谁言寸草心，报得三春晖。

### 《江雪》 唐·柳宗元

- 千山鸟飞绝，万径人踪灭。
- 孤舟蓑笠翁，独钓寒江雪。

### 《渔歌子》 唐·张志和

- 西塞山前白鹭飞，桃花流水鳜鱼肥。
- 青箬笠，绿蓑衣，斜风细雨不须归。

### 《塞下曲》 唐·卢纶

- 月黑雁飞高，单于夜遁逃。
- 欲将轻骑逐，大雪满弓刀。

### 《望洞庭》 唐·刘禹锡

- 湖光秋月两相和，潭面无风镜未磨。
- 遥望洞庭山水翠，白银盘里一青螺。

### 《浪淘沙》 唐·刘禹锡

- 九曲黄河万里沙，浪淘风簸自天涯。
- 如今直上银河去，同到牵牛织女家。

### 《赋得古原草送别》 唐·白居易

- 离离原上草，一岁一枯荣。
- 野火烧不尽，春风吹又生。
- 远芳侵古道，晴翠接荒城。
- 又送王孙去，萋萋满别情。

### 《池上》 唐·白居易

- 小娃撑小艇，偷采白莲回。
- 不解藏踪迹，浮萍一道开。

### 《忆江南》 唐·白居易

- 江南好，风景旧曾谙。
- 日出江花红似火，
- 春来江水绿如蓝。
- 能不忆江南？

### 《山行》 唐·杜牧

- 远上寒山石径斜，白云生处有人家。
- 停车坐爱枫林晚，霜叶红于二月花。

### 《清明》 唐·杜牧

- 清明时节雨纷纷，路上行人欲断魂。
- 借问酒家何处有？牧童遥指杏花村。

### 《江南春》 唐·杜牧

- 千里莺啼绿映红，水村山郭酒旗风。
- 南朝四百八十寺，多少楼台烟雨中。
